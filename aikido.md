---
layout: page
title: Aikido
permalink: /aikido/
---

<p class="flow-text">
Aikido betekent, vrij vertaald, “de weg van harmonie met Ki”.
</p>

Het woord Ki heeft echter een zeer uitgebreide betekenis. Het laat zich voor veel mensen lastig definiëren. Dit is een verschijnsel dat we vaak terugzien in het Zen-boeddhisme, iets niet met het verstand kunnen uitleggen. Na vele jaren van training wordt echter duidelijk wat het betekent. Volgens O-Sensei moest het woord Ki in de breedste zin van het woord worden opgevat. Het behelst onder andere: natuur, medemens, en ook Uke.

Dit zien we terug in de technieken. Men botst niet met Uke, maar is in harmonie. Als je dat toepast op je technieken, ben je met Aiki bezig.  
Het woord Do geeft een boeddhistisch tintje aan de krijgskunst; het geeft aan dat het uiteindelijke doel spirituele verlichting is. Hier is men bij de meeste dojo echter niet actief mee bezig. Dat is vooral omdat men eerst de vormen moet leren alvorens er los van te kunnen komen.